<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Видатні письменники Вінниччини</title>
    <link rel="stylesheet" href="styles.css">

    
    
</head>

<body>
    <header>
        <div class="logo-container">
            <a href="index.html" ><img src="logo.png" alt="Логотип" class="logo"></a>
            
        </div>
        <h1>ВИДАТНІ ПИСЬМЕННИКИ ВІННИЧЧИНИ</h1>
    </header>

    <main>
        <nav>
            <ul>
              <li><a data-tooltip="Перейти до головної" href="index.html" >Головна</a></li>
              <li><a data-tooltip="Дізнатися про письменників Вінниччини" href="writers.html">Письменники</a></li>
              <li><a data-tooltip="Ознайомитися з біографіями" href="biogs.html">Біографії</a></li>
              <li><a data-tooltip="Ознайомитися з творами" href="works.html">Твори</a></li>

            </ul>
        </nav>


        <h2>Видатні письменники Вінниччини: Біографії</h2>

        <dl>

            <dt>Василь Стус</dt>
            <dd>1938, 6 січня – у селі Рахнівка на Вінниччині народився Василь Стус. Поет рідкісного таланту, який обрав долю борця. Із 47-ми років життя 13  провів у радянських слідчих ізоляторах, карцерах, камерах-одиночках, мордовських таборах, на Колимі, на каторжній роботі в шахті.</dd>
            
            <div class="parallax">
                <div class="parallax-background" style="background-image: url('stus1.jpg');"></div>
            </div>

            <dd>Його позбавляли побачень з рідними, вилучали вірші, листи й рукописи, знущалися фізично й намагалися знищити морально. “То був чоловік, який говорив і писав за будь-яких обставин ясно, як перед Богом, і платив за це життям”, – писав про нього Євген Сверстюк. Тому значення Василя Стуса більше, аніж талановитого поета, публіциста, перекладача й літературознавця. Він був і залишається “голосом сумління у світі розхитаних і розмитих понять честі, правди, порядності”.</dd>
            <dd>Був наймолодшою четвертою  дитиною в родині. Коли Василю було три роки, батьки перевезли його до міста Сталіно (нині Донецьк). Василь Стус добре вчився і закінчив школу із медаллю у 16 років. Одразу поїхав до Києва подавати документи на журналістику. Однак йому відмовили, бо виявився «занадто малим» за віком. </dd>
            <dd>На факультет української філології педагогічного інституту у Сталіно його зарахували без вступних іспитів. Шкільна медаль давала таку пільгу. Самотужки вивчив латину. Добре знав німецьку мову. Читав Гейне в оригіналі. В університеті на заняттях з німецької перекладав без словника. А відповідав завжди виключно українською.</dd>
            <dd>Багато читав і більшість вільного часу проводив у бібліотеці. Згодом деякі викладачі почали давати йому твори раннього Павла Тичини, Максима Рильського та заборонених авторів Розстріляного відродження. 1959-го року «Літературна газета» надрукувала перші вірші Василя Стуса, передмову до яких написав Андрій Малишко. З 1961-го року викладав українську мову в одній зі шкіл Горлівки.</dd>
            <dd>Стусу пропонували вступити до партії, що допомогло б йому зробити кар’єру, стати директором школи. Але він відмовився і 1963-го року вступив до аспірантури Інституту літератури АН УРСР у Києві. Тут він познайомився із шістдесятниками Іваном Світличним, Михайлиною Коцюбинською та увійшов до Клубу творчої молоді. </dd>
            <dd>4 вересня 1965-го року в Києві мала відбутися прем’єра фільму Сергія Параджанова «Тіні забутих предків». Напередодні цієї події Україною прокотилася хвиля арештів творчої молоді. На показ фільму прийшла столична інтелігенція, серед якої був Василь Стус. «Василь піднявся…крикнув, що всі, хто протестує проти арештів, встаньте. Кілька спочатку людей піднялися, потім більше, потім більше. Але не всі…», - так згадує той день Іван Дзюба.</dd>
            <dd>За цей вчинок Стуса виключили з аспірантури. Після чого поетові довелося працювати на різних роботах чорноробом.</dd>
            <dd>На похороні Алли Горської у грудні 1970-го Василь Стус сказав, що вбивство художниці замовила влада. Стус знав про присутність агентів КГБ під час поховання, які пильно стежили і фіксували усе, що відбувається.</dd>
            <dd>Стус не міг миритися з політикою радянської влади щодо посилення ідеологічного тиску та репресій проти дисидентів. У 1968-му році він був одним із підписантів «Листа 139-ти», адресованого  Генсеку ЦК КПРС Леоніду Брежнєву та першому секретареві КПУ Миколі Підгорному. У листі українська інтелігенція вимагала припинити незаконні політичні арешти та утиски інакомислячих.</dd>
            <dd>Василь Стус направляв відкриті листи до Спілки письменників та центральних партійних органів, в яких критикував тоталітарну радянську систему, спрямовану на порушення та знищення прав і свобод людини в СРСР.</dd>
            <dd>Його поезії друкують у самвидаві або за кордоном. Збірка «Зимові дерева» побачила світ у Брюсселі.</dd>
            <dd>Двічі відбував покарання в таборах. У 1976-му році, відбуваючи перше покарання написав відмову від радянського громадянства: «…Бути радянським громадянином – значить бути рабом…».</dd>
            <dd>Наприкінці серпня 1985-го року Василя Стуса покарали карцером за те, що він, читаючи книгу в камері обперся рукою об нари. На знак протесту він оголосив сухе голодування, а в ніч з 3 на 4 вересня помер. Сталося це в таборі біля села Кучино Пермського краю. Дружині заборонили похоронити Стуса в Україні. Лише після завершення терміну ув’язнення, у 1989-му році рідні змогли перевезти його прах на Батьківщину.</dd>


            <dt>Михайло Коцюбинський</dt>
            <dd>Михайло Михайлович Коцюбинський народився 17 вересня 1864 року у Вінниці, в родині дрібного службовця.</dd>

            <div class="parallax">
                <div class="parallax-background" style="background-image: url('koz1.jpg');"></div>
            </div>

            <dd>У 1875 році хлопець пішов у початкову школу, а з 1876 року навчався в духовному училищі у Шаргороді.</dd>
            <dd>1881 року Михайло Коцюбинський поїхав до Кам’янця-Подільського з наміром вступити до університету, але юнакові не вдалося продовжити освіту через важке матеріальне становище сім’ї. Мати осліпла, а згодом помер батько. Турбота та відповідальність за двох молодших братів і двох сестер лягла на плечі Михайла.</dd>
            <dd>З 1986 по 1889 рік він дає приватні уроки, продовжує навчатися самостійно й починає свою творчу діяльність. У 1891 році, склавши екстерном іспит на народного учителя при Вінницькому реальному училищі, працює домашнім учителем у селі Лопатинці (нині Вінницька область). У суспільному житті він має активну громадянську позицію, пропагує революційні та самостійницькі ідеї, тому Подільське жандармське управління встановлює за Коцюбинським таємний нагляд.</dd>
            <dd>З 1892 по 1896 рік Михайло Коцюбинський працював у складі Одеської філоксерної комісії, яка боролася зі шкідником винограду на території Бессарабської та Таврійської губерній.</dd>
            <dd>Подорожі та спілкування з мешканцями молдавських, а згодом кримських поселень дало письменнику матеріал для написання циклу «молдовських» («Для загального добра», «Пе-Коптьор», «Дорогою ціною») і «кримських» («В путах шайтана», «На камені», «Під мінаретами») оповідань. У 1897 році, після безуспішної спроби влаштуватися на роботу в Чернігові, де мешкала його сім’я, Коцюбинський жив у Житомирі й працював на різних посадах в редакції місцевої газети «Волынь».</dd>
            <dd>У березні 1898 року письменник нарешті зміг переїхати до Чернігова. Спочатку він займав посаду діловода при земській управі, тимчасово завідував столом народної освіти та редагував «Земский сборник Черниговской губернии». У вересні 1900 року влаштувався до міського статистичного бюро, де працював до 1911. Одружився з Вірою Устимівною Дейшу, яка стала його вірним другом та помічником. Щотижня у будинку письменника збиралась літературна молодь міста, приходили такі відомі у майбутньому письменники і поети, як Василь Блакитний, Микола Вороний, Павло Тичина. Згодом Коцюбинський об’їздив майже всю Європу – це був не лише потяг до мандрів, а й потреба лікуватися.</dd>
            <dd>У 1911 році «Товариство прихильників української науки, літератури і штуки» призначило М. Коцюбинському довічну стипендію в розмірі 2000 крб. на рік, щоб він міг звільнитись зі служби і повністю віддатися творчості. Проте письменник почував себе дедалі гірше. Його мучили астма і туберкульоз. 12 (25) квітня 1913 року Михайло Коцюбинський помер. Поховали письменника на Болдиній горі у Чернігові – улюбленому місці його щоденних прогулянок.</dd>
            <dd>Михайло Коцюбинський увійшов до української літератури як один із найкращих стилістів і майстрів української художньої прози. Передчасна смерть обірвала заплановані і розпочаті ним твори та нариси. Збереглися листи, які тільки тепер видаються повністю і мають великий біографічний та художній інтерес. Майже всі твори Коцюбинського були перекладені за його життя російською мовою – вони друкувалися в журналах «Життя», «Російське багатство», «Південний огляд», «Завіти» та в інших, значна частина творів, створених письменником, з'явилася у перекладах німецькою, французькою, шведською, польською, мадярською та іншими мовами. (Сам автор знав 9 мов, зокрема грецьку, кримськотатарську, циганську).</dd>
            <dd>М. Коцюбинський почав пробувати свої сили в літературі рано – брався за поезію, переклади, нариси, та швидко його справжнім покликанням стає художня проза. З перших спроб Коцюбинського-прозаїка до нас дійшло оповідання «Андрій Соловійко, або Вченіє світ, а невченіє тьма» (1884). Літературознавці поділяють творчу діяльність письменника на два періоди: перший охоплює повісті та оповідання 90-х років, коли він писав у народницькому дусі та реалістичному стилі, і другий – від 90-х років до смерті, коли він усвідомив потребу реформаторства української літератури в напрямі модерної європейської прози і створив більшість своїх творів.</dd>
            <dd>Дослідники творчості письменника називають Коцюбинського майстром психологічної прози, імпресіоністом у літературі, який в останніх новелах доповнив свій характерний стиль елементами неоромантизму. А ще Коцюбинського називають Сонцепоклонником і Соняхом, бо над усе він любив життя, сонце, квіти і дітей. Влітку 1912 року, повернувшись до Чернігова з острова Капрі, Михайло Коцюбинський написав останній із завершених ним творів – художній нарис «Хвала життю!», пройнятий пафосом перемоги життя над смертю. У програму з української літератури середньої школи введені для вивчення твори: «Fata morgana», «Дорогою ціною», «Intermezzo» і «Тіні далеких предків».</dd>
            <dd>Повістю «Fata morgana» Коцюбинський відгукнувся на події, що відбувалися в українських селах напередодні революції 1905-1906 років, і на саму революцію. Перша частина повісті «Fata morgana» з підзаголовком «З сільських настроїв» була створена у 1903 році, другу письменник закінчив лише в 1910. Йому була притаманна глибока, тривала обробка творів – він пред'являв до себе, як письменника, великі вимоги. Максим Горький у своїх спогадах про Коцюбинського розповідав, як той неодноразово навіть жалівся на «дуже розвинене почуття невдоволення собою». Не раз траплялося, що його твір вже набирався у друкарні, а він усе ще посилав ті чи інші зміни тексту, що стосувалися стилю, окремих фраз, та слів. Письменник мав задум написати і третю частину «Fata morgana», але через хворобу і передчасну смерть не здійснив свій намір.</dd>
            <dd>У романтично-пригодницькій повісті «Дорогою ціною» (1901) Михайло Коцюбинський звернувся до подій столітньої і двохсотлітньої давності, коли селянам ненадовго вдавалося здобути собі волю. Серед варіантів заголовка твору були такі: «На волю», «Дорога воля», «З неволі», «Воля», «За дорогу ціну». Майже в усіх варіантах зберігалося ключове слово – «воля». В остаточній назві твору – «Дорогою ціною», кристалізується думка, що боротьба за соціальну справедливість та волю ніколи не була легкою, доводилося проходити через великі випробування й втрати, але за омріяну волю українське селянство готове було платити навіть своїм життям. У листі до автора Наталя Кобринська – українська письменниця, публіцист, видавець, засновниця жіночого руху в Україні, писала: «В теперішніх часах, коли література переповнена словами, часто неприродною декламацією, Ваша Соломія – то джерело під час спеки... завдаток типу жінок, що вміють постояти за себе».</dd>
            <dd>Автобіографічна новела «Intermezzo», що була написана у добу найбільшого розгулу реакції після подій Російської революції 1905 – 1907 років, є взірцем імпресіоністичної прози. Влітку 1908 Коцюбинський перебував в селі Кононівка на Полтавщині, куди був запрошений відомим українським меценатом Євгеном Чикаленком на відпочинок. Сюжет новели – безфабульний: в його основі лежить не дієва інтрига, а характерна для імпресіонізму гра настроїв. В «Intermezzo» вони проходять через три фази: депресія, що викликана душевною втомою героя, спокійно-споглядальний стан, що з’являється у нього під впливом гармонії з природою, обурення, гнів, нетерпіння – емоції, які пробуджують у героя твору нові сили для боротьби й спонукають його до продовження активної творчої діяльності. Символічні образи й ускладнена метафорика надають новелі жанрових ознак поезії в прозі.</dd>
            <dd>У 1910 році, повертаючись з Італії після лікування, М. Коцюбинський на декілька днів зупиняється в селі Криворівні на Гуцульщині, куди був запрошений фольклористом Володимиром Гнатюком. Глибокі враження від життя, звичаїв, обрядів, оригінальності мислення та світосприймання карпатських гуцулів спонукали письменника написати колоритну повість «Тіні забутих предків» (1912) з провідними ідеями: добро та зло; оспівування краси природи Гуцульщини; чистота людських взаємин і почуттів; засудження бездуховного життя, обмеженого дрібними потребами та інтересами.</dd>
            
            <dt>Тетяна Волгіна</dt>
            <dd>Вона писала для дітей і для дорослих про дітей. Поет, автор казок, яким відкривалася душа і психологія дитини, кожним чином, кожною строфою обдаровує читача своєю щирістю і душевною теплотою. Довгим життям поезія Волгиной зобов'язана досконалості техніки її листи і принциповою відсутністю кон'юнктурних тим.</dd>
            <dd>Гучної слави в житті Тетяни Волгиной не сталося, але незмінною була і залишається увага до її поетичним одкровенням з боку читаючої публіки. Нехитрі сюжети, майже побутові замальовки її поетичних новел зачіпали душевні струни багатьох. Читачі у віршах Т. Волгиной знаходили і донині знаходять закарбовані у ємному, афористичному слові-образі власні глибинні переживання, ідеї та думки. Адже не випадково і після тридцяти років фізичного небуття Т. Волгиной її поезія залишається затребуваною, видається. На віршах для дітей, покладених на музику Аркадія Філіпенка, виховані цілі покоління: від тих, кого сьогодні називають «дітьми війни», і до малюків, народжених у неосяжних просторах СРСР вже в ХХІ столітті.</dd>
            <dd>Не помилився у молодого автора наймудріший Максим Рильський, коли, ще не будучи знайомим з Т. Волгиной, переклав на українську мову й опублікував у «Комсомольці України» (1937 р.) її «Баладу про повішених дітей».</dd>
            <dd>Прийнявши Тетяну Волгину в коло своїх підопічних, Максим Тадейович пильно стежив за розвитком таланту поета і перекладача і зовсім не випадково рекомендував її Олександру Твардовскому в групу перекладачів, коли в Москві готувалося до видання зібрання творів Т.шевченка російською мовою.</dd>
            <dd>Мати Т. Волгиной - з роду Толвинских, вийшла заміж за полковника царської армії Іллю Волгіна. У радянський час, побоюючись за життя рідних, родоводи, подібні до цієї, багато намагалися стерти з пам'яті, не кажучи вже про документи. Але не родина Рильських і не Волгіна. У взаємному недоговорении - замовчуванні «про це» жила незрима, але міцна струна єдності. Крім того, їх зблизило радісна подія: у 1939 році у В. Охріменко і Т. Волгиной народився син Євген. Максим Тадейович зголосився бути хрещеним (таємним) батьком. А 21 листопада 1940 року Ст. Охріменко не стало його, кореспондента газети «Правда», якийсь анонім, тероризував письменника нічними дзвінками, попередив про арешт. Нерви не витримали - куля пройшла навиліт.</dd>
            <dd>Але до трагічного дня був ще рік: в лютому 1939 року Рильський організував творчий вечір Т. Волгиной у Спілці письменників. Майже через півстоліття у рецензії на книгу Т. Волгиной «Земна вісь» (1983) Леонід Вишеславський напише: «Мені добре запам'ятався один передвоєнний день, коли Тетяну Волгину приймали до спілки письменників. З якою переконаністю, якою глибокою любов'ю до її поезії говорив Максим Тадейович, який виступив на зборах! А як гаряче сприяли Микола Асєєв та Олександр Твардовський виходу її першої книги у Москві!» 9 січня 1941 року А .Твардовский писав: «Шановна товариш Волгіна! Микола Асєєв передав мені Вашу книгу віршів. Я ще раніше познайомився з нею, але зараз читав її як працівник видавництва. Вірші говорять самі за себе, - вони чудові. Книжку будемо, звичайно, видавати». Лише вибухнула незабаром війна не дозволила здійснити ці плани.</dd>
            <dd>Війна понівечила долі, забрала життя цілого покоління, подібно геологічної катастрофи, порушила життя, яка здавалася стійкою. Т. Волгіна згадувала: «З перших же днів війни в Союзі письменників організовуються письменницькі бригади для виступу перед військовими частинами, що відправляються на фронт. Я опиняюся в бригаді, яку очолює Рильський». А далі був жорстокий шлях евакуації. «Та співають на тисячу ладів двері - йде на прощання», - написала тоді Т. Волгіна, передчуваючи гіркота розлуки з багатьма назавжди.</dd>
            <dd>Повернення в Київ у серпні 1944 року було важким: велика квартира Волгиных зайнята службами НКВС, спочинку немає, на руках синочок, а без житла і прописки немає права на отримання хлібних карток... Допомога, як і раніше, прийшла від М. Рильського. Він просто прописав її і синочка на свою житлоплощу. Він цінував Тетяну Іллівну за стійкість, витримку й делікатність у, здавалося б, нестерпної ситуації, а особливо - за не згаслий в ній дар поезії.</dd>
            <dd>Нарешті, завдяки підтримці друзів побут дещо як налагоджений, синочок влаштовано в дитячий сад, Тетяна Іллівна знову занурена в поезію. Вже в 1947 році у видавництві «Радянський письменник» побачила світ збірка її віршів «Земля омріяна».</dd>
            <dd>Її шлях у літературі подарував читачеві блискучі переклади Т. Шевченка, І. Франка, Лесі Українки, В. Сосюри та інших українських поетів на російську мову. Її версію шевченкової «Наймички» Рильський в Україні, Твардовський в Москві кваліфікували як шедевр мистецтва перекладу.</dd>
            <dd>Її гуманна, доброзичлива, але і вимоглива Муза радісно і самовіддано служила українській культурі. Творчість Тетяни Волгиной, пройшовши через горнило безжальної зміни часів, затребувана і сьогодні.</dd>
            

            <dt>Євген Гуцало</dt>
            <dd>Євген Пилипович Гуцало народився 14 січня 1937 року в селі Старий Животів (тепер Новоживотів Оратівського району) Вінницької області в учительській родині.</dd>
            <dd>Друга світова війна, тяжкі й голодні повоєнні роки завдали хлопчикові чимало страждань, але дитинство завжди залишається дитинством.</dd>
            <dd>Бо, як згодом говорив сам письменник, «дитинство – найцікавіша пора, та пора, коли майбутнє життя – ще попереду, коли воно, здається, так багато обіцяє, коли воно ще не пізнане і його кортить пізнати, коли воно ще – нерозгадана загадка, лише обіцянка – дивного дива. І хай це вогненні воєнні роки, хай голодні післявоєнні – однак чарівливість дитинства не пропадає навіть за таких умов... . У мене й тепер буває дивне відчуття, наче я й по сьогодні зостався тією самою дитиною, яка вперше стала усвідомлювати себе в світі. Мабуть, дитинство – це справді і майбутня доля, і майбутнє життя».</dd>
            <dd>Атмосфера родини сільської української інтелігенції, любов до читання, яка всіляко заохочувалася батьками, відбилася на подальшому життєвому та творчому шляху Євгена.</dd>
            <dd>1950 року він закінчив школу на «відмінно», подав документи на факультет журналістики Київського університету, але не пройшов за конкурсом. Через рік він став студентом філологічного факультету Ніжинського педагогічного інституту, закінчив його у 1959 році і почав співпрацювати з газетами Вінниччини, Львівщини, Чернігівщини.</dd>
            <dd>З 1961 року Євген Гуцало працює спочатку в редакції газети «Літературна Україна», пізніше – у видавництві «Радянський письменник», а потім переходить на творчу роботу.</dd>
            
            <div class="parallax2">
                <div class="parallax-background2" style="background-image: url('guzal1.jpg');"></div>
            </div>
            <dd>Працьовитість Євгена Гуцала була вражаюча. У творчому доробку письменника  34 прозові збірки (куди увійшло близько 200 оповідань), 20 повістей, 4 романи, 5 поетичних збірок, 6 видань для дітей. 8 творів Євгена Гуцала були екранізовані. Йому судилося недовге життя. Письменник помер 4 липня 1995 року на 59 році життя. Похований у Києві на Байковому кладовищі. Останніми творами, над якими він працював, були політичні публіцистичні статті, що увійшли у книгу «Ментальність орди». Вона вийшла друком 1996 року.</dd>
            <dd>Євген Гуцало мріяв стати письменником з дитинства. Він згадував: «... Ще років у десять, власноруч збив неоковирного дерев'яного стола, поставив його біля хати у кущах бузку і, день у день, писав за тим столом вірші та оповідання. Потім ті твори відсилав до редакцій газет та журналів...» А в одному з інтерв’ю на запитання, як розпочиналось творче життя, відповів: «Починалось, очевидно, з ранньої, ще зовсім у дитячі роки, любові до літератури. Ця любов прокинулась – і з часом уже не згасала, а, здається, тільки дужчала, мабуть, формуючи сам лад душевних зацікавлень і саме єство… Мабуть, залюбленість у літературу і спричинилась до того, щоб самому взятися за перо. Це були вірші. Один із перших вмістила шкільна стінгазета, це був мій п'ятий чи шостий клас. Вірш називався «Червоний прапор»… Євген надсилав свої вірші й оповідання до дитячих газет та журналів, але жодного рядка не було надруковано. Та він все ж твердо вирішив стати письменником і домігся свого.</dd>
            <dd>У студентські роки творчість цілком поглинає його. Гуцало згадував: «... Я писав на лекціях, писав у кімнаті гуртожитку, писав у старому – ще князя Безбородька - саду, писав у міській бібліотеці, посилав написане у Київ, але звідти одержував одні й ті самі відповіді, негативні, стандартні ...», бо ті твори не вкладалися в тісні рамки соцреалізму. Невдачі з публікацією творів тільки ще більше розпалювали молодого автора. У 1959 році Євген Гуцало, уже закінчуючи інститут, отримав кілька пропозицій щодо працевлаштування в періодичних виданнях Вінниччини, Львівщини та Чернігівщини. Він дописував туди публіцистику та деякі свої оповідання і новели з тогочасного життя.</dd>
            <dd>Активно друкуватися почав з 1960 року. Уже перші систематичні публікації були помічені тогочасними літературними корифеями: Миколою Бажаном, Михайлом Стельмахом та Павлом Загребельним. Саме П. Загребельний запросив молодого автора до редакції «Літературної газети», яку очолював. Ще до виходу у світ першої книжки Є. Гуцала прийняли до Спілки письменників України, а першу збірку оповідань «Люди серед людей» (1962 рік) тепло привітала критика й літературна громадськість.</dd>
            <dd>Деякий час Гуцало працював у видавництві «Радянський письменник», а потім повністю зосередився на творчій роботі. Щороку одна за одною виходять нові збірки оповідань, повістей, романів, а згодом – поезій. Ними зачитуються не тільки українські читачі – переклади творів письменника з'явилися в Росії, Польщі, Румунії, Болгарії, Німеччині. Тонка акварельна манера художнього письма, вироблена ще в ранніх оповіданнях, дитинна чистота і ясність погляду на світ, відкритість ліричного героя до прекрасного – усе це, поєднане з гострою увагою до народних характерів, складали основу його художнього стилю.</dd>
            <dd>Значну частину творчого доробку письменника становлять твори для дітей: «Олень Август» (1965), «З горіха зерня» (1969), «Дениско» (1973), «Саййора» (1980), «Пролетіли коні» (1984). Дві останні книжки були удостоєні Шевченківської премії. «Дитяча проза» митця – це завжди подорож у таємницю людської душі, щемкі зустрічі з чистими і нелукавими характерами, пошуки добра і справедливості. Літературознавець В. Дончик зазначає, що твори Євгена Гуцала спонукають до роздумів: «... про щастя людини, про те, що судити її й про неї можна, тільки добре зрозумівши її душу, знаючи, що там у ній, у глибині, про те, що в житті добро й зло не так чітко розмежовуються, буває й «добро» нелюдське, буває, і зло вбирається в приємні шати...». Саме ці думки та проблематика закладені в оповіданнях «Сім’я дикої качки», «Лось», «Олень Август», які введені у програму з української літератури для 5, 6 та 7 класів середньої школи. Збірка оповідань «У лелечому селі» (1969) стала однією з найкращих серед українських літературних книжок про і для дітей.</dd>
            <dd>Пам’ять про Євгена Гуцала увіковічена меморіальною дошкою у Києві на будинку N 3 по вулиці Михайла Омеляновича-Павленка, де жив і працював письменник. Його ім’ям названо вулиці у Києві, Вінниці, Чернігові. Вінницьке земляцтво в Києві заснувало Всеукраїнську літературно-мистецьку премію імені Євгена Гуцала. На честь Євгена Гуцала на Вінниччині, а також і в інших регіонах проводяться поетичні вечори, літературні зустрічі. У Новогребельській школі діє кімната-музей Євгена Гуцала, а також встановлено меморіальну дошку письменникові.</dd>
            

            <dt>Михайло Стельмах</dt>
            <dd>Михайло Панасович Стельмах народився 24 травня 1912 року в селі Дяківці на Вінниччині в родині хлібороба. Про своє дитинство, батьків, односельців з великою любов’ю і пошаною він розповів в автобіографічних повістях «Гуси-лебеді летять» (1964) і «Щедрий вечір» (1967). Рано навчився й дуже любив читати. У 1921 році пішов до школи, відразу у 2-й клас. На всю родину Стельмахів була лише одна пара чобіт, тому в холодну пору року батько Михайла носив його до школи на руках, загорнувши у свою кожушину. Про це Михайло Стельмах згодом напише оповідання «Кирея мого батька».</dd>
            <dd>Після загальноосвітньої школи Стельмах навчався на мовно-літературному відділенні  Вінницького українського педагогічного технікуму імені Івана Франка (у 1930 році технікум був реорганізований у заклад вищої освіти), який закінчив у 1933 році. Ще студентом останнього курсу розпочав трудову діяльність у вінницькій газеті «Більшовицька правда» і зробив перші кроки у літературу, публікуючи свої вірші. Отримавши диплом про вищу освіту, шість років учителював у селах Вінниччини та  Київщини. Тоді ж разом зі своїми учнями проводив етнографічні розвідки у навколишніх селах.</dd>
            <dd>У 1939 році вступив на курси літераторів при Спілці письменників України, але почалася Друга світова війна, і Михайло Стельмах був мобілізований до Червоної армії. Воював солдатом-артилеристом на Білоруському фронті, був двічі поранений і комісований за станом здоров’я. Але з 1944 року Михайло Стельмах знову на фронті як військовий кореспондент газети 1-го Українського фронту «За честь Батьківщини».</dd>
            <dd>У післявоєнний період, з 1945 по 1954 рік, працює співробітником Інституту фольклору, етнографії та мистецтва Академії наук УРСР. Тоді ж почалася і тривала все життя основна робота письменника – творення шести великих прозових полотен – романів про життя українського села і селян ХХ століття.</dd>
            <dd>Михайло Стельмах неодноразово обирався депутатом Верховної Ради СРСР (6 – 10-го скликань), був заступником голови Ради Національностей, делегатом Асамблеї ООН від України, носив почесне звання академіка АН УРСР. Помер письменник 27 вересня 1983 року у Києві. Похований на Байковому цвинтарі.</dd>

            <div class="parallax">
                <div class="parallax-background" style="background-image: url('stel1.jpg');"></div>
            </div>

            <dd>У рідних Дяківцях, ще малим, «потягнувся до пісні, до неба, до вечірньої зорі і завмер у тому смутку і диві…» – так писав Михайло Стельмах у своїх автобіографічних повістях «Гуси-лебеді летять» та «Щедрий вечір» про початок своєї творчості. І дійсно, ці твори не тільки поетичні спогади про дитинство та думи письменника, це його художня біографія, ключ до розуміння того, як формувався світогляд майбутнього поета, прозаїка і драматурга, звідки він черпав нев’янучу красу, якою наповнені всі його твори.</dd>
            <dd>Михайло Стельмах є автором великих епічних полотен, п'єс, оповідань, казок, віршів. Це трилогія: «Велика рідня» (1950), «Кров людська – не водиця» (1957), «Хліб і сіль» (1959), романи «Правда і кривда» (1961), «Дума про тебе» (1969), «Чотири броди» (1979), низка повістей, 4 п’єси, 9 книжок для дітей, 7 поетичних збірок. Перша з них – «Добрий ранок», вийшла під редакцією Андрія Малишка у 1941 році. Дві наступні – «За ясні зорі» та «Провесінь», у 1942 за редакцією Максима Рильського.</dd>
            <dd>Дехто може закинути, що Михайло Стельмах творив у жанрі типового соцреалізму, але потрібно мати на увазі й те, що влада, обравши видатного письменника за свого співця й нагороджуючи його найвищими літературними преміями та почесними званнями, водночас піддавала його твори пильній цензурі, про що є чимало свідчень.</dd>
            <dd>Так, дружина Ярослава – старшого сина Михайла Стельмаха, теж письменника, у своїй книзі спогадів розповідає: Його «Чотири броди» чотири роки не друкували – через те, що там уперше порушувалася тема голодомору. А що таке для письменника, перекладеного 40 мовами світу, книга, що лежить у шухляді?! Стельмах увесь чорний ходив... Тільки після того, як прийшов Загребельний, який став головою Спілки, книгу надрукували, і Михайло Опанасович хоч перед смертю потримав її в руках. До речі, я впевнена, що саме ця ситуація його підкосила. Він не хворів. Це був міцний чоловік із гарною генетикою, який за кілька років втратив усе здоров'я».</dd>
            <dd>Відомо й про те, що Головліт УРСР не дозволив друкувати й повернув видавництву «Радянський письменник» на переробку повість «Над Черемошем. Гуцульські мотиви». Були труднощі і з публікацією роману «Правда і кривда». А ще треба пам’ятати, як слушно відзначав літературознавець В. Дончик, що твори М.Стельмаха – це «захист краси – краси людського серця, праці на землі, рідної природи, пісні й мрії народу, самої його неперебутної душі... Його знання народного життя здаються невичерпними, описи рідної природи у всіх її проявах неперевершені, барви рідної мови – надзвичайні». Мав рацію і М. Рильський, коли стверджував, що стельмахівське село – велика прозора крапля, де відображається історія народу, його боротьба, муки і радість, і що він «прийшов у прозу, взявши з собою поезію». Сам же Михайло Стельмах на зустрічах із своїми читачами повторював: «Усі мої твори про вас, про Україну, про Поділля».</dd>
            

          </dl>

              
    </main>

    <footer>
        <p>&copy; 2024 Письменники Вінничини.</p>
    </footer>
    <script src = "func.js"></script>

</body>

</html>
